---
layout: post
title:  האם מותר לגברים ללכת למקווה בשבת
category: מצורע
---

<p><strong><span dir="rtl"><u>פתיחה</u></span></strong></p>
<p><span dir="rtl">בפרשת מצורע ובפרשיות נוספות, מדגישה התורה את עניין
הטהרה. כאשר בית המקדש איננו, דיני טומאה וטהרה לא קיימים, אבל בזמן הבניין
דיני הטומאה והטהרה היוו חלק מרכזי מהשגרה: איזה אוכל מותר לאכול בטומאה,
במה מותר ואסור לגעת, דיני הקורבנות, סדר הטהרה לקראת ההגעה למקדש ועוד.
מדוע התורה יצרה מערכת מורכבת של טומאה וטהרה?</span></p>
<p><span dir="rtl"><strong>הרמב''ם</strong> (מורה נבוכים ג, מז) ביאר,
שדיני טומאה וטהרה נועדו לגרום לאדם תחושת כבוד כלפי הקודש. כאשר באים במגע
עם דבר מסויים באופן קבוע, גם אם הוא גדול ומרשים, באופן טבעי הרגש והיראה
ממנו פוחתים. כדי למנוע מצב בו האדם מתעסק בקודש כל היום, התורה יצרה מערכת
של טומאה וטהרה, מנעה את ההתקרבות אל הקודש, והפכה את המגע איתו למיוחד.
ובלשונו:</span></p>
<blockquote>
<p><span dir="rtl">''זאת היא הקדמה גדולה לא תסור משכלך, וכבר בארנו
שהכוונה כולה היתה במקדש להתחדש בו התפעלות לבוא אליו ושיירא ויפחד, כאומרו
'את מקדשי תיראו', וכל דבר נכבד כשיתמיד האדם לראותו יחסר מה שבנפש ממנו...
כבר העירו החכמים על זה ואמרו שאין טוב להכנס למקדש בכל עת שירצה. ומפני
שהיתה זאת הכונה, הזהיר השם יתברך הטמאים מהכנס למקדש עם רוב מיני הטומאות,
עד שכמעט שלא תמצא אדם טהור רק מעטים.''</span></p>
</blockquote>
<p><span dir="rtl">אם אין עניין להיות כל הזמן בטהרה, מדוע חז''ל ציינו
לשבח אנשים שהיו אוכלים חולין בטהרה?</span> <span
dir="rtl"><strong>הרמב''ם</strong> (טומאת אוכלין ט"ז, יב) ביאר, שטוב
לאכול חולין בטהרה כדי להתרחק משאר העם ולהתמקד בדעות טובות ונכונות
שגורמות להידבק בקב''ה, ולא בשביל שיהיה אפשר לגשת למקדש בכל עת (ועיין
<strong>רש''י</strong> חגיגה יט ע''ב ד''ה שנעשו).</span></p>
<p><span dir="rtl">בעקבות העיסוק בדיני טומאה וטהרה בפרשתנו, נעסוק השבוע
בשאלה האם מותר לגברים לטבול במקווה בשבת. כפי שנראה יש לחלק את הדיון
לשלוש: א. האם מותר לרחוץ במים קרים בשבת. ב. האם מותר לרחוץ במים חמים
בשבת. ג. האם מותר ללכת למקווה בשבת.</span></p>
<p><strong><span dir="rtl"><u>גזירת הבלנים</u></span></strong></p>
<p><span dir="rtl">הגמרא במסכת שבת (לט ע''ב) כותבת, שמדין תורה מותר
לרחוץ את כל הגוף בשבת בין במים קרים ובין במים חמים. אולם, חז''ל גזרו את
'גזירת הבלנים', ואסרו לרחוץ את כל הגוף במים אפילו אם הם התחממו מערב שבת,
והתירו לרחוץ רק את הפנים, הידיים והרגליים (אבל לא את רוב
הגוף).</span></p>
<p><span dir="rtl">מדוע חז''ל גזרו על הרחיצה? הגמרא מבארת (מ ע''ב),
שלפני שחז''ל גזרו את הגזירה היו הבלנים (האחראים על בתי המרחץ) מחממים את
המים של בית המרחץ בשבת, ואומרים לציבור שחיממו את המים בערב שבת. כדי
למנוע מצב זה, גזרו חז''ל שיהיה אסור להתרחץ במים חמים, גם אם הם חוממו
בערב שבת. נחלקו התנאים (שבת לט ע''ב), עד כמה להרחיב את גזירת
הבלנים:</span></p>
<p><span dir="rtl">א. <strong>רבי מאיר</strong> בדעה המחמירה ביותר סובר,
שאפילו במים קרים אסור להתרחץ בשבת. בביאור שיטתו כתב
<strong>הרשב''א</strong> (ד''ה לא), שלאחר שהיו מתקלחים במים חמים נהגו
לשטוף את הגוף במים קרים. משום כך, אם היו רואים אדם שמתקלח במים קרים, היה
מקום לחשוד שהתרחץ לפני במים חמים, וכדי למנוע חשדות אלו אסרו
הכל.</span></p>
<p><span dir="rtl">ב. <strong>רבי שמעון</strong> בדעה המקילה ביותר, סבר
שהאיסור להתקלח במים חמים בגלל גזירת המרחצאות כולל רחיצה ממש, אבל לשטוף
את הגוף, דהיינו רק לשפוך מים חמים על הגוף ולא להתקלח ממש מותר. ג.
<strong>רבי יהודה</strong> בדעה ממצעת סבר, שבמים חמים אסור להשתמש בשבת,
בין במקלחת בין בשטיפה בגלל גזירת המרחצאות, אך במים קרים מותר להשתמש בכל
עניין.</span></p>
<p><span dir="rtl"><u>להלכה</u></span></p>
<p><span dir="rtl">להלכה פסק רבי יוחנן ובעקבותיו <strong>הרי''ף</strong>
(יח ע''א) <strong>והרא''ש</strong> (ג, ז) כדעת רבי יהודה, ועל אף שמפשט
המשנה משמע שהלכה כדעת רבי שמעון הסובר שניתן לשטוף את כל הגוף. בטעם
הפסיקה מנמקת הגמרא, שכאשר יש שלוש דעות עדיף לפסוק כדעה הממוצעת (כיוון
שרוב הדעות מסכימות עמה), ורבי יהודה הוא בדעת ביניים.</span></p>
<p><span dir="rtl">א. עם זאת כפי שראינו לעיל, האיסור לרחוץ נוהג רק כאשר
רוחצים את כל הגוף, אבל אין איסור לרחוץ את הפנים, הידיים והרגליים, או שאר
האיברים ובלבד שלא רוחצים את רוב הגוף. הסיבה שלא גזרו במקרים אלו, שכיוון
שהאדם עושה שינוי גדול מדרך הרחיצה מהיום יום, אין חשש שיבואו לידי חימום.
ובלשון <strong>השולחן ערוך והרמ''א</strong> (שכו, א):</span></p>
<blockquote>
<p><span dir="rtl">''אסור לרחוץ כל גופו, אפילו כל אבר ואבר לבד, אפילו
במים שהוחמו מערב שבת, בין אם הם בכלי בין אם הם בקרקע; ואפילו לשפוך המים
על גופו ולהשתטף, אסור. אבל מותר לרחוץ בהם פניו ידיו ורגליו. הגה: או שאר
איברים, כל שאינו רוחץ כל גופו. ואין צריך לומר (שמותר לרחוץ)
בצוננין.''</span></p>
</blockquote>
<p><span dir="rtl">ב. היתר נוסף כתב <strong>הביאור הלכה</strong> (שם,
ד''ה במים) בשם <strong>רבי עקיבא איגר</strong>, שאם מדובר בתינוק שיש
לרחוץ אותו כל יום, או באדם שחולה או מזיע בצורה שגורמת לו סבל רב מאוד,
והוא מסוגל להתרחץ רק במים חמים, מותר לו להתרחץ במים חמים שהוחמו לפני
שבת, כי חז''ל לא גזרו את גזירת הבלנים במקרה מעין זה</span><a href="#fn1"
class="footnote-ref" id="fnref1" role="doc-noteref"><sup>1</sup></a>
<span dir="rtl">(אם כי כאשר מדובר בדוד שמש, יש לדון בדברים
נוספים).</span></p>
<p><span dir="rtl"><u>דעת הפוסקים האשכנזים</u></span></p>
<p><span dir="rtl">למרות שכפי שראינו לדעת רבי יהודה מותר להתרחץ במים
קרים, וכמותו ונפסק להלכה. חלק מהראשונים האשכנזים ובראשם
<strong>המהרי''ל</strong> (סי' קלט) <strong>ותרומת</strong>
<strong>הדשן</strong> (רנה)</span> <span dir="rtl">כתבו, שנהגו שלא
להתרחץ בשבת אפילו במים קרים, ובטעם הדבר הביאו שתי סיבות:</span></p>
<p><span dir="rtl"><strong>א. סחיטה:</strong> הגמרא במסכת שבת (קכח ע''ב)
כותבת, שאם יולדת צריכה שמן בשבת, מותר לחברתה להביא לה אותו דרך רשות
הרבים כאשר השמן נתון בשערה. הגמרא מקשה, כיצד אפשר להוציא את השמן כאשר
היא מגיעה ליולדת, והרי יש בכך איסור סחיטה? ומתרצת, שמכיוון שהנוזל לא ממש
נבלע בשיער אין בו איסור סחיטה, וכך פסק להלכה <strong>הרמב''ם</strong>
(שבת ט, יא).</span></p>
<p><span dir="rtl">אולם כפי שהעיר <strong>המגיד</strong>
<strong>משנה</strong> (שם), למרות שאין איסור דאורייתא לסחוט שיער בשבת,
בכל זאת לדעת הרמב''ם יש בכך איסור דרבנן. שכן הוצאת השמן או המים מהשיער
נראות כמו סחיטה, ולכן גזרו על כך חז''ל (ובכל זאת פעולה זו הותרה לצורך
יולדת, כיוון שהיא נחשבת חולה).</span></p>
<p><span dir="rtl">הוא הדין אומרים הפוסקים האשכנזים, לעניין רחיצה במים
קרים בשבת. גם אם אין איסור להתקלח במים קרים בשבת כיוון שפעולה זו לא
כלולה בגזירת הבלנים, עדיין יש חשש שלאחר המקלחת האדם יסחט את שיערו, ומשום
כך יש להימנע ממקלחת במים קרים בשבת (אך מותר לרחוץ מקומות ללא שערות).
ובלשון <strong>שולחן ערוך הרב</strong> (שכו, ו):</span></p>
<blockquote>
<p><span dir="rtl">''ועוד צריך ליזהר כל רוחץ שלא לסחוט שערו ואף שלא שייך
סחיטה בשיער שהשער קשה ואינו בולע המים בתוכו ממש מכל מקום אסור מדברי
סופרים ומפני שאין הכל יודעים ליזהר בכל זה לכן נתפשט המנהג במדינות אלו
שלא לרחוץ כלל בשבת אפילו בצונן אף על פי שאין איסור בדבר מן הדין (ועיין
הערה</span><a href="#fn2" class="footnote-ref" id="fnref2"
role="doc-noteref"><sup>2</sup></a><span dir="rtl">).''</span></p>
</blockquote>
<p><span dir="rtl"><strong>ב. טלטול</strong>: חשש נוסף שהעלו הפוסקים
הוא, שאדם יתקלח במקום ללא עירוב ויצא לרשות הרבים כאשר יש מים על גופו,
יטלטל ד' אמות ברשות הרבים, ויעבור על הוצאת מרשות לרשות. אמנם כפי שראינו
במקום אחר (במדבר שנה ב') חשש זה לא קיים בזמנינו כאשר רבים נוהגים לסמוך
על העירוב, אבל החשש הראשון של סחיטת השיער עודנו קיים.</span></p>
<p><span dir="rtl">עם זאת יש להוסיף, שבוודאי שבמקום צורך אין להחמיר
ברחיצה במים קרים. שהרי כפי שראינו לעיל אפילו רחיצה במים חמים שאסורה משום
גזירת המרחצאות של חז''ל, כתבו האחרונים שניתן להקל בה לתינוק או במקום צער
משמעותי, אז קל וחומר שניתן יהיה להקל ברחיצה במים קרים, שהיא רק חומרא של
פוסקי אשכנז.</span></p>
<p><span dir="rtl"><u>מקווה בשבת</u></span></p>
<p><span dir="rtl">לפי מה שראינו עד כה, יש לדון על טבילה במקווה בשבת
לגברים:</span></p>
<p><span dir="rtl">מים קרים: אם המים במקווה קרים, לדעת הפוסקים הספרדים
בוודאי שאין בכך שום בעיה. אולם, גם לדעת הפוסקים אשכנזים, למרות שכפי
שראינו לעיל כתבו להחמיר ברחיצה במים קרים, אם מדובר 'בטבילת עזרא' (טבילת
קרי) או אפילו בטבילה להוסיף טהרה, פסקו <strong>האליה רבה</strong> (שכו,
ה) <strong>והרב משה פיינשטיין</strong> (אגרות משה או''ח ד, עד) שמכיוון
שיש בכך צורך ניתן להקל.</span></p>
<p><span dir="rtl">א. מים חמים: אם המים במקווה חמים, לכאורה לדעת כל
הפוסקים יש לאסור, שהרי כפי שראינו אסור להתקלח במים חמים בשבת, ואכן כך
נקטו להלכה רוב הפוסקים, ובניהם <strong>החכם</strong>
<strong>צבי</strong> (סי' יא), <strong>ערוך השולחן</strong> (שכו, י)
<strong>הרב</strong> <strong>עובדיה</strong> <strong>יוסף</strong>
(לווית חן אות עט) ועוד. ובלשונו של <strong>הרב משה פיינשטיין</strong>
(שם) שהקל רק בטבילת אשה במקום צורך:</span></p>
<blockquote>
<p><span dir="rtl">''האם בכלל איסור בחמין גם טבילה במקווה. תשובה: גם
לטבול לקרי ולתוספת קדושה שנוהגין להקל בשבת בצוננין אסור בחמין, ואף
שנמצאין כמה אנשים דטובלין במים חמין אין זה כהוגן. ואשה שבאה למקווה וראתה
כי המים חמין כהרגלה בחול צריכה לטבול, דאולי לנשי אחריני הוא פחות מכפי
הרגלן... ובפרט שהוא לצורך מצווה ושעבודה לבעלה.''</span></p>
</blockquote>
<p><span dir="rtl">ב. <strong>הקרבן</strong> <strong>נתנאל</strong> (ב,
כב) <strong>פתח</strong> <strong>הדביר</strong> (שכו, ח) חלקו וסברו,
שמותר לטבול במקווה חם בשבת. בטעם הדבר נימקו, שכמבואר הטעם שגזרו שאין
להתרחץ בשבת הוא מחשש שהבלנים יחממו את המים בשבת, אבל כאשר מדובר במקווה
שהוא דבר מצווה - האחראים לא יחטאו ויחממו את המים, וממילא לא גזרו על
הטבילה.</span></p>
<p><strong><span dir="rtl"><u>טלטול המגבת</u></span></strong></p>
<p><span dir="rtl">שאלה נוספת שדנו בה הפוסקים (האשכנזים והספרדים) בהקשר
של רחיצה בשבת היא, האם מותר לטלטל את המגבת במקרה בו התרטבה. ונראה שיש בו
סתירה בגמרא בשאלה זו:</span></p>
<p><span dir="rtl"><strong>מצד אחד</strong>, הגמרא במסכת שבת (קיג ע''ב)
כותבת, שאין לעבור באמת המים בשבת, מחשש שמא יסחט האדם את בגדיו ביציאה
ממנה. <strong>מצד שני</strong>, הגמרא כותבת (קמז ע''ב) שהלכה כדעת רבי
שמעון ורבי יוחנן (ולא כתנא של המשנה), שניתן לטלטל מגבת בשבת לאחר שהתנגבו
בה, ולא חוששים לסחיטה. ובלשון הגמרא:</span></p>
<blockquote>
<p><span dir="rtl">''אמר רבי יוחנן: הלכה, מסתפג אדם באלונטית (= מגבת)
ומביאה בידו לתוך ביתו. ומי אמר רבי יוחנן הכי? והאמר רבי יוחנן: הלכה,
כסתם משנה. ותנן: ונסתפג אפילו בעשר אלונטיות - לא יביאם בידו! ההוא כבן
חכינאי מתני לה.''</span></p>
</blockquote>
<p><span dir="rtl">ביישוב הסתירה כתבו הראשונים ופסק <strong>השולחן
ערוך</strong> (שא, מח), שיש הבדל בין בגד שרגילים לסוחטו, לבגד שרגילים
להשאירו רטוב. מגבת בדרך כלל לא סוחטים לאחר השימוש, אלא נותנים לה
להתייבש, ולכן פסק רבי יוחנן שמותר להתנגב בה (אך אסור לתלות אותה לאחר
השימוש במקום בו רגילים לתלות בגדים לייבוש, שלא יחשדו שכיבס
בשבת).</span></p>
<p><span dir="rtl">לעומת זאת ההולך בתוך אמת מים, סביר שלאחר מכן יסחוט את
בגדיו כדי שיתייבש יותר מהר, ולכן אסור לעבור דרכה. בדומה לכך, יהיה אסור
לספוג מים שנשפכו על הרצפה באמצעות סמרטוט, שכן הוא מיועד לסחיטה. עם זאת,
ניתן לספוג את המים באמצעות סמרטוט, ולהרימו בשני בני אדם, וכך יזכירו אחד
לשני לא לסחוט.</span></p>
<p><strong><span dir="rtl">שבת שלום! קח לקרוא בשולחן שבת, או תעביר בבקשה
הלאה שעוד אנשים יקראו</span></strong><a href="#fn3" class="footnote-ref"
id="fnref3" role="doc-noteref"><sup>3</sup></a><strong><span
dir="rtl">...</span></strong></p>
<aside id="footnotes" class="footnotes footnotes-end-of-document"
role="doc-endnotes">
<hr />
<ol>
<li id="fn1"><p><span dir="rtl">השולחן ערוך לא ציין מתי המים נחשבים
חמים, ונחלקו הפוסקים: <strong>הרב משה פיינשטיין</strong> (אגרות משה
או''ח ד, עד) סבר שמים שרגילים להתקלח בהם ביום חול נחשבים מים חמים
שאסורים ברחיצה, אך פחות מכך מותר. <strong>הרב עובדיה</strong> (לווית חן
עט) לעומת זאת החמיר, וסבר שגם מים פושרים נחשבים מים שאסור לרחוץ
בהם.</span><a href="#fnref1" class="footnote-back"
role="doc-backlink">↩︎</a></p></li>
<li id="fn2"><p><span dir="rtl"><strong>הגרש''ז</strong>
<strong>אויערבך</strong> (שש"כ יד, כב) כתב, שהחשש הוא רק מסחיטת השיער,
אבל מותר לסחוט את השיער באמצעות מגבת. הסיבה לכך, שהמים נספגים מיד במגבת
ולא רואים אותם נוזלים, וכן האיסור לסחוט שיער הוא רק מדרבנן.
<strong>הבן</strong> <strong>איש</strong> <strong>חי</strong> (פקודי, ח)
החמיר מעט יותר ונקט. שלנגב בכח את השיער אסור, אבל כאשר מניחים מגבת
שמיעודת לניגוב בנחת על השיער והיא שואבת ממילא את המים, אין בכך
בעיה.</span><a href="#fnref2" class="footnote-back"
role="doc-backlink">↩︎</a></p></li>
<li id="fn3"><p><strong><span dir="rtl">מצאת טעות? רוצה לקבל כל שבוע את
הדף למייל, לשים את הדף במקומך או להעביר למשפחה? מוזמן:</span> <a
href="mailto:tora2338@gmail.com">tora2338@gmail.com</a></strong><a
href="#fnref3" class="footnote-back" role="doc-backlink">↩︎</a></p></li>
</ol>
</aside>
